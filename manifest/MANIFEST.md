Een School voor het Verfijnde Programmeerwerk
=============================================

Over het algemeen ziet men een programmeur als technisch expert, 
en niet als een vakman die naast zijn technische vaardigheden 
ook nog creativiteit en verfijndheid aan de dag moet leggen. 
We verwachten van een programmeur vooral een w√©rkend product, 
en niet zoals bij ambachtslieden ook een degelijk, elegant of 
duurzaam product. 
Dit pragmatische uitgangspunt werkt prima voor de website van 
de lokale voetbalvereniging. 
Er is echter een andere aanpak nodig bij het ontwikkelen van 
de software die de banken en overheidsdiensten draaiende moet houden. 
Misschien kunnen we een goede programmeur vergelijken met een chirurg. 
We willen niet alleen dat een chirurgische behandeling *afdoende* is, 
maar dat alle gebruikte gereedschappen en materialen van de hoogste 
kwaliteit zijn en dat de oplossing voor ons probleem niet slechts 
tijdelijk is. 
Hoewel een chirurg wordt betaald per behandeling, is het niet meer dan 
vanzelfsprekend dat hij zijn werk zo goed mogelijk doet, zodat 
we hem zo min mogelijk nodig hebben. 
We willen niet alleen dat een chirurg complexe behandelingen beheerst 
en kan improviseren, maar ook dat dit alleen gebeurd als het strikt 
noodzakelijk is. 
Voor sommige projecten moet het vakmanschap van een programmeur even 
groot zijn als dat van een chirurg, tandheelkundige of notaris. 
Daarom zijn wij van mening dat het tijd is voor een 
programmeursopleiding op academisch niveau.

